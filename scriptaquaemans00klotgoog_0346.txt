228 IN C. VERREM ACT. 11.

curiae constituere velitis, habeatis sane istum vobis-
cum senatorem, etiam de vobis iudicem, si vultis,
habeatis3 de se homines, si qui extra istum ordinem
sunt, quibus ne reiciundi quidem amplius quam trium ‚
iudicum praeclarae leges Corneliae faciunt potestatem, 5
hunc hominem tam crudelem, tam sceleratum, tam ’
ἐξ nefarium nolunt iudicare. Etenim si illud est fiagi-
tiosum, quod mihi omnium rerum turpissimum maxi-
meque nefarium videtur, ob rem iudicandam pecuniam
accipere, pretio habere addictam fidem et⁴ religionem, ιο
quanto illud flagitiosius, inprobius‚ indignius, 911111,
3 quo pecuniam ob absolvendum acceperis, condem·
nare, ut ne praedonum quidem praetor in fide reti-
nenda consuetudinem conservet! Scelus est ab reo
accipere3 quanto magis ab accusatore, quanto etiam 15
sceleratius ab utroque! Fidem cum proposuisses ve·
nalem in provincia, valuit apud te plus is, qui pe·
cuniam maiorem dedit. Conced03 forsitan aliquis ali·
quando eius modi quippiam fecerit. Cum vero fidem
ac religionem tuam iam, alteri addictam accepta pe· 20
cunia habueriS, postea eandem adversario tradideris
maiore pecunia, utrumque falles [et tradeS, cui voles]
et ei, quem fefelleris, ne pecuniam quidem reddes‘?
79 Quem mihi tu Bulbum, quem Staienum? quod um-
quam huiusce modi monstrum aut prodigium audi- 25
vimus aut vidimus, qui cum reo transigat, post cum
accusatore decidat, honestos homines , qui causam
norint, ableget a consilioque dimittat, ipse solus reum
absolutum, a quo pecuniam acceperit, condemnet pe·
cuniamque non reddat? Hunc hominem in iudicum zo
numero habebimus? hic alteram decuriam senatoriam
. iudex obtinebit? hic de capite libero iudicabit? huic
iudicialis tabella committetur? quam iste non modo
cera, verumetiam sanguine, si visum erit, notabit.
Quid enim horum se negat fecisse? Illud vide· ³⁵
licet unum, quod necesse est, pecuniam accepisse.
Quidni iste neget? At eques Romanus, qui Sopatrum

33>

