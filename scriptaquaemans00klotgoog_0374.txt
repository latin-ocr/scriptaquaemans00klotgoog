256 IN c. VERREM Ac'r. 11.

abstulisse3 huic etiam Romae videmus in basi sta-
tuarum maximis litteris incisum: A commin SICILIAE

155 DATAS. Quam ob rem qui hoc probare potes cuiquam,

64 tantos honores habitos esse ab invitis? Hic tibi etiam
multo magis quam paulo ante in aratoribus videndum ⁵
et considerandum est quid velis. Magna res est,
utrum tibi Siculos publice privatimque amicos an ini·
micos existimari velis, Si inimicos, quid te futurum
est? quo confugies? ubi nitere? Modo aratorum, ho·
nestissimorum hominum ac locupletissimorum et Sicu· 10
lorum et civium Romanorum, maximum numerum abs
te abalienasti3 nunc de Siculis civitatibus quid ages?
Dices tibi Siculos esse amicos? qui poteris? qui, quod
nullo in homine antea fecerant, ut in eum publice testi·
monium dicerent, cum praesertim ex ea provincia con· 15
demnati sint complures, qui ibi praetores fuerint, duo
soli absoluti, hi nunc veniunt cum litteris, veniunt cum
mandatis, veniunt cum testimoniis publicis3 qui, si te pu-
blice laudarent, tamen id more potius suo quam merito
tuo facere viderentur, ei cum de tuis factis publice con· 20
queruntur, nonne hoc indicant, tantas esse iniurias, ut
multo maluerint de suo more decedere quam de tuis mori·

156 bus non dicere? Confitendum est igitur necessario
tibi Siculos inimicos esse, qui quidem [et] in te gra·
vissima postulata consulibus ediderint et me, ut hanc ²⁵
causam salutisque suae ’defensionem susciperem, ob·
secrarint, qui cum a praetore prohiberentur, a quat-
tuor quaestoribus impedirentur, omnium minas atque
omnia pericula prae salute sua levia duxerint, qui
priore actione ita testimonia graviter vehementerque ³⁰
dixerint, ut Artemonem Centuripinum legatum et
publice testem Q. Hortensius accusatorem, non testem
esse diceret. Etenim ille cum propter virtutem et
fidem cum Androne, homine honestissimo et certissimo,
tum etiam propter eloquentiam legatus a suis civibus ³⁵
electus est, ut posset multas istius et varias iniurias
quam apertissime vobis planissimeque explicare.

